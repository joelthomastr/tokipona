[sitelen Lasina](https://joelthomastr.github.io/tokipona/pana-sona-ale_si) | [<span class="lp">linja-pona </span>](https://joelthomastr.github.io/tokipona/pana-sona-ale_lp) | [<span class="spp">sitelen pona pona</span>](https://joelthomastr.github.io/tokipona/pana-sona-ale_spp) | [<i class="twa twa-framed-picture"></i><i class="twa twa-red-heart"></i>](https://joelthomastr.github.io/tokipona/pana-sona-ale_se) | [English](https://joelthomastr.github.io/tokipona/pana-sona-ale_en)

<a name="lawalipu"></a>
[<span class="spp">tomo</span>](https://joelthomastr.github.io/tokipona/READMEspp)&nbsp;> <span class="spp">lipu ni</span>

# <span class="spp">mi en sina ken pana sona e ale kepeken toki pona!</span>

<span class="spp">lipu ni la mi toki e ni mute:</span>

- [<span class="spp">kepeken pi toki pona li pona tan seme?</span>](#ijo1)
- [<span class="spp">jan mute li toki e ni: jan li ken ala toki e ale kepeken toki pona</span>](#ijo2)
- [<span class="spp">jan mute li toki e ni tan seme?</span>](#ijo3)
- [<span class="spp">nasin pi pana sona e ale kepeken toki pona</span>](#ijo4)
- [<span class="spp">toki pini</span>](#ijo5)

<!-- LikeBtn.com BEGIN -->
<span class="likebtn-wrapper" data-theme="gray" data-i18n_like="pona" data-identifier="pana-sona-ale_spp" data-share_size="large" data-i18n_dislike="ni li ike tawa mi" data-i18n_like_tooltip="lipu ni li pona tawa mi" data-i18n_dislike_tooltip="lipu ni li ike tawa mi" data-i18n_unlike_tooltip="lipu ni li pona ala tawa mi" data-i18n_undislike_tooltip="lipu ni li ike ala tawa mi" data-i18n_share_text="o pana e lipu ni tawa jan ante!" data-i18n_popup_close="o weka" data-i18n_popup_text="o pona!"></span>
<script>(function(d,e,s){if(d.getElementById("likebtn_wjs"))return;a=d.createElement(e);m=d.getElementsByTagName(e)[0];a.async=1;a.id="likebtn_wjs";a.src=s;m.parentNode.insertBefore(a, m)})(document,"script","//w.likebtn.com/js/w/widget.js");</script>
<!-- LikeBtn.com END -->

<a name="ijo1"></a>
## <span class="spp">kepeken pi toki pona li pona tan seme?</span>
<span class="spp">toki pona li toki pali. toki pali li seme? sina sona ala e toki pali tan mama sina. jan li pali e toki pali tan lawa ona.</span>

<span class="spp">toki pali mute li lon. taso toki pona li toki pali ante. toki pona li ante tan seme? kepeken pi toki pona li pona tawa jan tan seme?</span>

<span class="spp">jan Sonja li pali e toki pona. ona li sitelen e</span> [<span class="spp">lipu</span>](http://tokipona.net/tp/janpije/whytokipona.php) <span class="spp">tawa wile sona ni: kepeken pi toki pona li pona tan seme? lipu ni la jan Sonja li pana e ijo mute pona pi toki pona. ijo wan li ni: jan li kepeken e toki pona la ona wile sona e ni: seme li lon insa pi toki ona? ona li sona ala e ni la ona li ken ala kepeken e toki pona.</span>

<span class="spp">mi toki e ni: toki ni li lon. jan li kepeken e toki mama la toki ona li pona tawa ona tan ni: ona li kama jo e ijo pi wile ona. tenpo ona la jan ante li sona e ni: ona li toki insa e seme? taso ken la jan kepeken pi toki mama li sona ala e ni: sona seme li lon insa pi toki ona?</span>

<span class="spp">toki mama la ni li lon tan seme? toki mama la nimi mute li lon. ijo mute la nimi tu li lon tawa ijo sama. taso ken la jan kepeken pi toki mama li sona ala e ni. tenpo wan la ona li toki e ijo kepeken nimi wan. tenpo kama la ona li toki e ijo sama kepeken nimi ante. taso ona li toki insa e ni: "nimi tu li lon. ni la ijo tu li lon." taso ijo wan li lon a.</span>

<span class="spp">jo pi nimi mute li ike tan seme? ni li ike tan ijo mute. mi pana e ijo tu tan ijo mute ni.</span>

<span class="spp">ijo wan: jan li ken ala sona pona e ni mute: seme li lon a? tenpo pini la seme li lon? ijo lon li lon tan seme? tenpo kama la jan li wile pali e seme tawa ni: ona li pilin pona li kama jo e lon pona? jan li sona ala e ni mute la ona li ken ala pali e pona tawa ona sama anu jan ante. ni la ona wile e sona pona e sona pi toki ona.</span>

<span class="spp">ijo tu: jan li pana e sona suli la ona li ken kepeken e nimi wan. ona li toki insa e ni: jan ale li sona e nimi ni. taso ken la jan ante li sona ala. tenpo sama la jan ante ni li toki insa e ni: mi sona e nimi ni! taso ona li sona ala. tenpo kama mute la ijo ike li lon tan ni. taso jan ala li sona e ni: ijo ike ni li lon tan seme? ni li lon tan ni: tenpo pini mute la jan ante li sona pona ala e nimi pi toki jan.</span>

<span class="spp">taso toki pona la ijo ike tu ni li lon ala. ni la kepeken pi toki pona li pona tawa jan.</span>

<span class="spp">taso mi en sina ken ala ken kepeken e toki pona tawa ale?</span>

[<span class="spp">lawa pi lipu ni</span>](#lawalipu)

<a name="ijo2"></a>
## <span class="spp">jan mute li toki e ni: jan li ken ala toki e ale kepeken toki pona</span>

[<span class="spp">lipu</span>](http://tokipona.net/tp/janpije/whytokipona.php) <span class="spp">pi jan Sonja la ona li toki e ni: ijo suli mute li lon sama ni: jan li ken ala pana e sona ona kepeken toki pona. jan Lope li</span> [<span class="spp">toki sama ona</span>](https://htmlpreview.github.io/?https://raw.githubusercontent.com/jan-<span class="spp">Lope</span>/Toki_Pona_lessons_English/gh-pages/toki-pona-lessons_en/index.html#SECTION00210000000000000000).

<span class="spp">jan Sonja en jan Lope li sona pona e toki pona. lon poka ona mute la mi sona lili. taso toki ni li ike tawa mi. mi wile ala e ni: ni li lon.</span>

<span class="spp">toki ni li pona ala tawa toki anpa pi toki pona. toki anpa li seme? mi kepeken e nimi pi toki anpa tawa ni: jan Sonja li pali e toki pona la ona li jo e toki insa mute. toki insa ni li pana nasin tawa jan Sonja. jan Sonja li pali e toki pona la ona li pali e wile pi toki insa mute ni. toki insa ni li sama supa lon anpa ijo. supa li awen e ijo lon sewi ma. jan Sonja li pana e toki pona tawa supa pi toki insa ni. toki insa ni li awen e toki pona lon sewi. ni la mi kepeken e nimi ni tawa toki insa ni: toki anpa.</span>

<span class="spp">toki wan tan toki anpa pi toki pona li ni: sona suli li suli ala, ona li suli lukin taso. sona pi suli lukin li seme a? sona suli li kulupu pi ijo mute pi sona lili.</span>

<span class="spp">taso jan Sonja li toki e ni: jan li ken ala pana e sona suli kepeken toki pona. ni li lon la mi pilin e ni: toki pona li pona ala tawa toki anpa ona. taso mi toki e ni: jan li ken pana e sona suli kepeken toki pona.</span>

[<span class="spp">lawa pi lipu ni</span>](#lawalipu)

<a name="ijo3"></a>
## <span class="spp">jan mute li toki e ni tan seme?</span>
<span class="spp">kepeken toki pona la jan li ken ala ken toki e sona lili? ona li ken. ona li ken ala ken pana e linja tan sona lili wan tawa sona lili ante? ona li ken. ona li ken ala ken pali e kulupu pi sona lili mute kepeken nasin ni? ona li ken.</span>

<span class="spp">ni la jan li ken pana e sona suli kepeken toki pona. taso jan mute li toki e ni: jan li ken ala. ona mute li toki e ni tan seme? ijo seme li lon anpa e toki ni? mi en sina o alasa e ijo anpa ni.</span>

<span class="spp">ken la ona mute li toki e ni tan ni:</span>

<span class="spp">jan li wile toki kepeken toki pona la ona li jo e toki insa pi toki mama. ken la ona li alasa e nimi anu kulupu nimi wan pi toki pona tawa nimi wan pi toki mama. lon kulupu mute pi toki pona la mi lukin e ni: jan li toki sama ni tawa jan sona pi toki pona: "mi wile toki e ni kepeken toki pona la mi wile kepeken e nimi seme?"</span>

<span class="spp">taso toki pona la nimi wan taso li lon tawa nimi mute pi toki mama. jan li kepeken e nimi ni pi toki pona la jan ante li ken ala sona e ni: nimi ni li tawa ijo seme?</span>

<span class="spp">ken la ni li ijo anpa pi toki ni: jan li ken ala pana e sona suli kepeken toki pona.</span>

<span class="spp">taso mi toki e toki ante. mi toki e toki ante tan sona mi pi pali mi. mi pali sama jan ale tawa esun tawa moku tawa tomo tawa ijo wile ante. pali mi li ante toki. pali pi ante toki li ni: mi lukin e lipu wan pi toki wan li sitelen e sona sama tawa lipu sin pi toki ante.</span>

<span class="spp">sona mi pi ante toki li pana e sona ni tawa mi: sina wile ante toki e nimi wan la sina toki e ni: nimi ni li pana e sona seme? taso sina ken ala toki e ni taso. ante la sina wile toki e ni: nimi ni li pana e sona seme lon lipu ni? toki ante lon poka pi nimi wan li pana e sona ni tawa sina. sina ken sona e sona pi nimi wan tan toki poka ona.</span>

<span class="spp">lipu sin pi toki ante la ijo sama li lon. sina sitelen ala e nimi wan taso. sina sitelen e nimi mute. nimi mute ni li toki poka tawa nimi ante lon lipu. sina sitelen e nimi anu linja nimi la sina wile awen li wile sitelen ala lon tenpo lili li wile lukin e toki poka. toki poka li ken ante e sona pi nimi wan.</span>

<span class="spp">kepeken pi toki poka li pona tawa mi en sina. mi en sina ken pana sona ale kepeken toki pona kepeken nasin ni. nimi wan li pana ala e sona mute. taso lon poka pi toki mute ante la jan ante li ken sona e ni: nimi ni pi toki pona li pana e sona seme?</span>

[<span class="spp">lawa pi lipu ni</span>](#lawalipu)

<a name="ijo4"></a>
## <span class="spp">nasin pi pana sona e ale kepeken toki pona</span>
<span class="spp">mi toki e ni: mi en sina ken toki li ken pana sona e ale kepeken toki pona. taso mi en sina wile kepeken e nasin pona tawa ni.</span>

### - <span class="spp">o lukin taso tawa ni: jan lukin li kama sona seme?</span>

<span class="spp">jan pi ante toki la ona li ken kepeken nimi lili anu nimi mute anu nimi ante. ni li suli ala.</span>

<span class="spp">ijo suli li ni taso: jan li lukin e lipu pi toki wan la ona li sona anu pilin e ijo wan. jan li lukin e lipu pi toki ante la ona li sona anu pilin e ijo sama anu seme?</span>

<span class="spp">sina kepeken e toki pona la o toki insa e ni taso.</span>

### - <span class="spp">o alasa ala e nimi wan tawa nimi wan pi toki mama sina</span>

<span class="spp">o alasa ala e kulupu nimi wan tawa nimi pi toki mama sina. o alasa e nasin pi pana sona.</span>

<span class="spp">sina alasa e kulupu nimi lon toki pona tawa nimi pi toki mama la o toki insa e ni: kulupu nimi ni li nimi tawa ijo suli seme? ijo suli ni li kulupu pi ijo lili seme?</span>

<span class="spp">tenpo kama la o pana sona e ijo lili wan. tenpo kama la o pana sona e ijo lili ante. ijo lili li pini la o toki e ni: ijo lili mute ni li kama lon ijo suli ni. o pana e nimi tawa ijo suli ni. tenpo kama la sina ken kepeken e nimi sin sina tawa ijo suli ni.</span>

### - <span class="spp">o toki ala e ni: kepeken pi nimi mute li ike</span>

<span class="spp">mi toki e ijo kepeken toki mama la mi ken kepeken e nimi ona. taso toki pona la mi wile pana e kulupu nimi sin tawa ona. ken la jan lukin li sona e pu taso. mi wile sitelen tawa jan sama ni. ni la mi wile pana sona e kulupu nimi sin pi toki mi tawa ona.</span>

<span class="spp">pini ni li ni: mi sitelen e nimi mute. mi kepeken e toki mama la mi ken kepeken e nimi lili. taso toki pona la mi wile sitelen e nimi mute. ni li nasa lukin ala tan ni: ni li nasin pi toki pona.</span>

<span class="spp">nimi pi toki mama li nanpa seme? toki mama ale li ante. taso jan mute pi toki Inli li kepeken e mute ni pi nimi ante: tenpo ale ale la nimi ale. ni la nimi wan pi toki mama li ken pana e sona mute. ni la sina ken pana e sona kepeken nimi lili.</span>

<span class="spp">taso nimi pi toki pona li mute seme? mute ni li ni: ale mute luka anu nanpa lon poka ni. ni la nimi wan pi toki pona li pana e sona lili. ni la mi wile kepeken e nimi mute tawa pana sona. ni li nasa ala. mi kepeken e nimi wan pi toki pona tawa nimi wan pi toki mama la mi ken ala toki insa e ni: jan ante li ken sona e toki mi. mi toki e ni la mi nasa!</span>

<span class="spp">o toki ala e ni: mi kepeken e toki wan lon toki mama la mi wile kepeken e toki wan lon toki pona. ni li ken ala.</span>

###  - <span class="spp">o pana e toki poka mute</span>

<span class="spp">o toki insa e ni: jan lukin li sona e pu taso la ona li sona ala sona e toki mi? ona li sona ala la o pana e sona tan nimi pi kepeken sina.</span>

<span class="spp">sina kepeken e kulupu nimi sin la o toki e ni: jan lukin li ken ala ken sona e sona pi kulupu nimi ni tan toki poka? toki poka li toki mute lon monsi anu sinpin nimi. lon monsi anu sinpin pi toki ni la toki ante li lon li pana sona e toki ni.</span>

<span class="spp">jan lukin li ken ala sona la o pana sona e ni tawa ona: kulupu nimi ni li pana e sona seme? sina pali e ni la jan lukin li toki e ni: mi sona a e toki ni! tenpo kama la sina ken kepeken e kulupu nimi ni. jan lukin li sona e ona.</span>

[<span class="spp">lawa pi lipu ni</span>](#lawalipu)

<a name="ijo5"></a>
## <span class="spp">toki pini</span>

<span class="spp">kepeken nasin ni la mi toki e ni: mi en sina ken pana e sona ale kepeken toki pona.</span>

<span class="spp">taso mi en sina wile kepeken nimi mute. mi en sina wile pana e toki poka mute tawa ni: jan lukin li sona e toki mi en sina.</span>

<span class="spp">taso ni li pini la ni li pona mute.</span>  <span class="spp">ni li pona tawa ale tan ni:</span>

- <span class="spp">mi en sina li sona pona e sona ni.</span>

- <span class="spp">ante la mi en sina ken pana sona pona. jan lukin li sona pona e toki mi en sina.</span>

<span class="spp">o pona!</span>

[<span class="spp">lawa pi lipu ni</span>](#lawalipu)

[<span class="spp">tomo</span>](https://joelthomastr.github.io/tokipona/READMEspp)

> 2020-06-19 <span class="spp">la mi ante e lipu ni. tenpo kama ona la mi ante ala.</span>

<!-- LikeBtn.com BEGIN -->
<span class="likebtn-wrapper" data-theme="gray" data-i18n_like="pona" data-identifier="pana-sona-ale_spp" data-share_size="large" data-i18n_dislike="ni li ike tawa mi" data-i18n_like_tooltip="lipu ni li pona tawa mi" data-i18n_dislike_tooltip="lipu ni li ike tawa mi" data-i18n_unlike_tooltip="lipu ni li pona ala tawa mi" data-i18n_undislike_tooltip="lipu ni li ike ala tawa mi" data-i18n_share_text="o pana e lipu ni tawa jan ante!" data-i18n_popup_close="o weka" data-i18n_popup_text="o pona!"></span>
<script>(function(d,e,s){if(d.getElementById("likebtn_wjs"))return;a=d.createElement(e);m=d.getElementsByTagName(e)[0];a.async=1;a.id="likebtn_wjs";a.src=s;m.parentNode.insertBefore(a, m)})(document,"script","//w.likebtn.com/js/w/widget.js");</script>
<!-- LikeBtn.com END -->
