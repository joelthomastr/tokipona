{% include header.md pagename="suno-pi-toki-pona" %}



<span class="spp">[tomo](https://joelthomastr.github.io/tokipona/README_spp)&nbsp;&nbsp;>&nbsp;&nbsp;lipu ni</span>

# <span class="spp">toki mi lon suno pi toki pona</span>

<span class="spp">tenpo mun nanpa luka tu wan pi sike suno ni la kulupu pi toki pona li pali e ni: suno pi toki pona.  tenpo suno ni li suli tan ni: tenpo suno sama lon sike suno pini luka luka luka luka la jan SONJA li pana e lipu nanpa wan pi toki pona tawa ma ale. ni la kulupu pi toki pona li toki e ni: tenpo suno sama lon sike suno ni la mi ale o pali e tenpo musi. sina ken lukin e [sitelen tawa ale lon ma JUTU](https://youtube.com/playlist?list=PLjOmpMyMxd8Ru7RzbKS0ZZ1E_S2J_pA2X).</span>

<span class="spp">jan mute li pali e ijo mute lon suno pi toki pona. ona li pali e utala musi e kalama musi e toki musi. mi la suno pi toki pona li tenpo pona tawa ni: mi pana e sona mi pi toki pona tawa jan ale. ni li tan ni: nasin mi pi toki pona li nasin sona. mi musi kepeken sona.</span>

<span class="spp">suno pi toki pona la mi pali e toki suli tu. sina ken kute e toki tu mi lon sitelen tawa lon ma JUTU. taso mi pilin ike lili tan ni: toki ale mi li lon toki INLI. tenpo kama la mi wile e ni: mi pana e sona ale ni lon toki pona. mi jo e tenpo tawa ni la mi pali e ni.</span>

## <span class="spp">toki nanpa wan: toki pona li nasin lukin pi sona toki</span>

{% include Jutu-suno-pi-toki-pona-1.md %}

<span class="spp">toki ni la mi toki e ni: toki pona li musi mute, taso toki pona li musi taso ala. toki pona li sama ilo pi wawa mute tawa ni: kepeken toki pona la jan li ken lukin e sona lili ale pi insa pi toki jan.</span>

<span class="spp">jan sona mute li lukin e ni: nasin toki li mute lon ma ale. nasin toki ale li ante li ken nasa e lawa jan. ni la kulupu lili pi jan sona li pali e nasin lukin. nasin lukin ni la jan li lukin e sona lili ale pi insa pi toki jan.  taso nasin lukin ni li ken ike tan ni: jan li wile sitelen e toki mute. nasin lukin ni li nasin toki ala. jan li ken ala toki kepeken nasin lukin ni.</span>

<span class="spp">mi toki e ni: toki pona li pona mute tan ni: toki pona li sama nasin lukin pi kulupu lili pi jan sona. kepeken toki pona la jan li ken lukin e sona lili ale pi insa pi toki jan. taso tenpo sama la jan li ken toki kepeken toki pona! nasin toki li kepeken ma ale lon insa pi lawa jan. ni la toki pona li ilo pi wawa mute.</span>

## <span class="spp">toki nanpa tu: nasin pona pi ante toki</span>

<span class="spp"> {% include Jutu-suno-pi-toki-pona-2.md %}</span>

<span class="spp">toki ni la mi pana e sona pi ante toki. sona ni li lon ijo toki ni lon lipu mi pi tenpo pini: [nasin pana pi sona suli kepeken toki pona](https://joelthomastr.github.io/tokipona/pana-sona-ale_spp#ijo4).</span>

<span class="spp">taso toki ni la mi pana ala e sona taso. tenpo sama la mi pana e lukin. sina kute e toki mi la sina kama sona e ni: jan li kepeken nasin ni la ni li lukin sama seme? sina ken kepeken nasin sama kepeken nasin seme?</span>

<span class="spp">mi wile e ni: sina lukin e sitelen tawa ni sina kama sona e sona pona anu sina musi.</span>

{% include ante-pini_spp.md date="2021-10-10" %}

{% include likebtn.md pagename_lang="suno-pi-toki-pona_spp" %}
