{% include header.md pagename="sitelen-[_sona_o_ni_kon_o]" %}



<span class="lp">[tomo](https://joelthomastr.github.io/tokipona/README_lp)&nbsp;&nbsp;>&nbsp;&nbsp;lipu ni</span>

# <span class="lp">wawa+ante pi+toki-pona</span>

> <span class="lp">mi pana e lipu ni lon [lipu+tenpo nanpa pan](https://liputenpo.org/lipu-tenpo-nanpa-pan/)</span>

<span class="lp">[lipu+tenpo nanpa mun](https://liputenpo.org/lipu-tenpo-nanpa-mun/) la mi toki e ni: toki-pona li sama ala sitelen [_sona_o_ni_kon_o] li sama sitelen [_luka_awen_sitelen_insa_ni_awen]. ni li tan ni: toki-pona li jo ala e nimi tawa ijo ale pi++lawa jan. jan li wile toki e sona suli kepeken toki-pona la jan li wile kepeken kulupu nimi.</span>

<span class="lp">sitelen [_sona_o_ni_kon_o] li jo e ijo+pona mute. taso sitelen [_luka_awen_sitelen_insa_ni_awen] li jo e ijo+pona mute ante e wawa+ante. toki ante pi+toki-pona li pona. ona ale li sama sitelen [_sona_o_ni_kon_o]. taso toki-pona taso li sama sitelen [_luka_awen_sitelen_insa_ni_awen] li jo e wawa+ante sama sitelen [_luka_awen_sitelen_insa_ni_awen]. wawa ni li seme</span>

<span class="lp">nanpa wan la, toki-pona li jo e nimi pi++mute lili. ni la jan li ken kama sona e toki-pona kepeken tenpo+lili.</span>

<span class="lp">nanpa tu la, toki-pona li jo ala e nimi+suli nasa. toki+mama la nimi+suli li nasa tan ni: jan li kepeken ona la ken la jan li sona ala e kon ona. jan li kute e nimi+suli ona li ken toki e ni: "mi sona e kon pi++nimi ni." taso ona li sona ala. jan li kepeken toki-pona la ona li wile sona+pona e kon. jan li kepeken toki-pona lon nasin pona la jan ante li sona+pona e kon pi++toki jan.</span>

<span class="lp">nanpa tu wan la, toki-pona li jo e nimi pi++mute awen. sina ken toki e ni: "ni li sama toki sina nanpa wan." ala, ni li ijo+ante. toki+sin mute li jo e nimi pi++mute lili. taso toki+sin mute la sina ken pali e nimi+sin kepeken nasin ni: sina wan e nimi mute anu kalama mute. taso toki-pona li sama sitelen [_luka_awen_sitelen_insa_ni_awen]. nanpa pi++sitelen ale pi+sitelen [_luka_awen_sitelen_insa_ni_awen] li awen. sama ni la nanpa pi++nimi ale pi+toki-pona li awen.</span>

<span class="lp">awen pi++mute nimi li pana e wawa+ante tawa toki-pona tan ni: jan pi+toki-pona li pilin e ni: "mi ken pona e sona ale. mi lukin e ijo+nasa sin la mi pilin+ike ala tan ona. mi sona e ni: mi kama sona e ona la mi ken pona e ona kepeken nimi pi+toki-pona."</span>

<span class="lp">jan li ken kepeken nimi pi++mute awen tawa ijo ale. ni li nasin suli. ken la kama+sona pi++nasin ni li wile e wawa lawa mute. taso pini la sona pi++nasin ni li weka e sona+pakala tan lawa jan. sona+pakala li ni: "nimi ijo en ijo li sama. ijo wan li jo e nimi wan. nimi wan li tawa ijo wan." jan pi+toki-pona li weka e sona+nimi pakala ni tan lawa ona. ona li kama sona e sona+nimi pona. sona+nimi pona li ni: nimi li ilo toki taso.</span>

<span class="lp">ni li suli tan seme. pilin en sona jan li sama soweli. soweli li wile tawa ma ale. soweli li wile ala awen lon poki. soweli li ken ala tawa tan poki la ona li pilin+ike. poki+ike ni li sama sona+nimi pakala. jan li jo e sona+nimi pakala la pilin ona en sona ona li ken ala tawa ijo+sin ale. sona+nimi pona li ni: nimi li poki ala, nimi li ilo. nasin pi+toki-pona li pana e sona+wawa ni tawa jan.</span>

{% include ante-pini_lp.md date="2021-06-16" %}

{% include likebtn.md pagename_lang="sitelen-[_sona_o_ni_kon_o]_lp" %}
