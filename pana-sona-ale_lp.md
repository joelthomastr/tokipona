{% include header.md pagename="pana-sona-ale" %}

<a name="lawalipu"></a>
[<span class='lp'>tomo </span>](https://joelthomastr.github.io/tokipona/README_lp)&nbsp;> <span class='lp'>lipu ni </span>

# <span class='lp'>jan li ken pana e sona ale kepeken toki-pona </span>
{% include jan-pona_lp.md name=" <span class='lp'>jan [_kule_ale_pona_uta] </span> (Gabriel Mizrahi)" %}

<span class='lp'>mi toki e ni lon lipu ni: </span>

- [<span class='lp'>jan li kepeken toki-pona la ni li pona tawa ona tan seme </span>](#ijo1)
- [<span class='lp'>jan mute li toki e ni: jan li ken ala toki e ale kepeken toki-pona </span>](#ijo2)
- [<span class='lp'>toki ni li lon anu seme </span>](#ijo3)
- [<span class='lp'>nasin pana pi+sona-suli kepeken toki-pona </span>](#ijo4)
- [<span class='lp'>toki-pini </span>](#ijo5)

{% include likebtn.md pagename_lang="pana-sona-ale_lp" %}

<a name="ijo1"></a>
## <span class='lp'>jan li kepeken toki-pona la ni li pona tawa ona tan seme </span>
<span class='lp'>toki-pona li toki-sin. toki-sin li seme. toki-sin anu toki-pali li ni: jan li pali e toki-sin kepeken lawa ona. jan li kama sona ala e toki-sin tan mama ona </span>

<span class='lp'>toki-sin mute li lon. taso toki-pona li sama ala toki-sin ante. ni li tan seme. ante la jan li kepeken toki-pona la ni li pona tawa ona tan seme </span>

<span class='lp'>tenpo-pini mute la jan [_sona_open_nasin_jan_ale] li toki e ni lon </span> [<span class='lp'>lipu </span>](https://web.archive.org/web/20200225200022/http://tokipona.net/tp/janpije/whytokipona.php): <span class='lp'>toki-pona li pona tan seme. lipu ni la jan [_sona_open_nasin_jan_ale] li toki e ijo-pona mute pi+toki-pona. ijo wan pi+ijo-pona mute li ni: jan li wile kepeken toki-pona la ona li wile sona e ni: sona seme li lon insa pi+toki ona. jan li sona ala e ni la ona li ken ala toki kepeken toki-pona </span>

<span class='lp'>mi pilin e ni: toki ni pi+jan [_sona_open_nasin_jan_ale] li lon. toki-mama la toki ni li lon ala. jan li kepeken toki-mama la ken la ona li sona ala e ni: sona seme li lon insa pi+toki ona </span>

<span class='lp'>toki-mama li sama tomo-tawa. jan mute li ken kepeken tomo-tawa. taso insa sinpin pi+tomo-tawa la ilo-tawa pi+tomo-tawa li lon. jan pi+mute lili li sona e ni: seme li lon insa pi+ilo-tawa ni. ilo-tawa li tawa e tomo-tawa kepeken nasin seme. jan pi+mute lili li sona e ni </span>

<span class='lp'>toki-mama li sama ni. jan mute li sona e nasin ni: ona li kepeken toki-mama tawa wile ona. ona li kama jo e ijo-wile ona la ona li pilin-pona. taso ken la ona li sona ala e ni: sona seme li lon insa pi+toki ona </span>

<span class='lp'>toki-mama la ni li ken lon tan seme. jan li kepeken toki-mama la ona li kepeken nimi mute. tenpo mute la nimi tu li jo e kon sama. taso jan li sona ala e ni. insa pi+lawa ona la ona li toki e ni: "nimi mute li lon. ni la ijo mute li lon" taso lon la ijo wan li lon </span>

<span class='lp'>toki-mama li jo e nimi mute tawa kon sama. ni li ike tan seme. ni li ike tan ijo mute. mi pana e ijo tu tan ijo mute ni </span>

<span class='lp'>ijo nanpa wan li ni: </span>

<span class='lp'>jan li sona-lili e kon nimi la sona ona li ken pakala. jan li wile sona e ni: seme li lon. seme li lon ala. taso jan li sona-lili e kon nimi la ona li ken sona ala e ni. jan li sona ala e ni la ona li ken ala pali e pona tawa ona sama anu jan ante </span>

<span class='lp'>ijo nanpa tu li ni: </span>

<span class='lp'>tenpo mute la jan li sona e toki pi+jan ante lon toki-mama. taso sona ona li pona ala. ken la nimi wan li pana e sona-suli anu sona mute. ken la sona ni li ante lon insa lawa pi+jan ante </span>

<span class='lp'>jan li kepeken nimi-suli la ona li ken pakala. jan nanpa wan li toki e ijo kepeken nimi-suli la jan nanpa tu li toki e ni lon insa pi+lawa ona: mi sona e nimi-suli ni. taso ken la sona ona pi+nimi-suli li sama ala sona pi+jan nanpa wan. jan nanpa tu li toki e ni tawa jan nanpa wan: mi sona e toki sina. taso jan nanpa tu li sona ala. sona ona li sona-pakala </span>

<span class='lp'>tenpo-kama la jan nanpa tu li pali pakala tan ni: ona li kepeken sona-pakala. sona ona li pakala tan ni: jan nanpa wan li kepeken nimi-suli la jan nanpa tu li sona ala e kon pi+nimi-suli ni. taso jan nanpa tu li sona ala e ni: sona ona li pakala tan seme </span>

<span class='lp'>jan li kepeken toki-pona lon nasin pona la ijo-ike tu ni li lon ala </span>

<span class='lp'>taso wile-sona ni li lon: jan li ken ala ken toki e ale kepeken toki-pona </span>

[<span class='lp'>lawa pi+lipu ni </span>](#lawalipu)

<a name="ijo2"></a>
## <span class='lp'>jan mute li toki e ni: jan li ken ala toki e ale kepeken toki-pona </span>

[<span class='lp'>lipu </span>](https://web.archive.org/web/20200225200022/http://tokipona.net/tp/janpije/whytokipona.php) <span class='lp'>pi+jan [_sona_open_nasin_jan_ale] la ona li toki e ni: ijo-suli mute li lon sama ni: jan li ken ala pana e sona ona kepeken toki-pona. jan [_lawa_open_pana_e] li </span> [<span class='lp'>toki sama ona </span>](https://htmlpreview.github.io/.https://raw.githubusercontent.com/jan-Lope </span>/Toki_Pona_lessons_English/gh-pages/toki-pona-lessons_en/index.html#SECTION00210000000000000000).

<span class='lp'>jan [_sona_open_nasin_jan_ale] en jan [_lawa_open_pana_e] li sona-pona e toki-pona. mi jan-sin pi+toki-pona. taso toki ni li ike tawa mi. toki ni li lon la mi pilin-ike. mi wile e ni: toki ni li lon ala. mi pilin e ni tan seme </span>

<span class='lp'>toki-pona li sama tomo. tomo li jo e lupa-kama e lupa-lukin e selo-poka e selo-lawa. taso jan li pali e tomo-sin la ona li open e pali ona lon nasin ni: ona li pali e supa-kiwen lon ma. ni li wawa e noka tomo. nanpa wan la jan li pali e supa noka pona. tenpo-kama la ona li pali e selo-poka e selo-lawa e lupa-kama e lupa-lukin. supa noka li awen e ijo ante ale lon tomo </span>

<span class='lp'>toki-pona li jo e supa noka sama ni. jan [_sona_open_nasin_jan_ale] en jan mute ante pi+toki-pona li pali e toki-pona la ona mute li jo e toki-suli. ona mute li pali e toki-pona la toki-suli ni li pana e nasin tawa ona mute. toki-suli ni li pona la toki-suli ni li pana e nasin pona. nasin li pona la toki-pona li kama pona. mi toki e ni: toki-suli ni li sama supa-kiwen pi+noka tomo. toki-suli ni li supa noka pi+toki-pona </span>

<span class='lp'>supa noka pi+toki-pona li seme. ijo mute li lon supa noka pi+toki-pona. ijo wan li ni: sona-suli pi+lawa jan li suli-lukintaso. sona pi+suli-lukin li suli ala. lon la sona pi+suli-lukin li kulupu pi+sona-lili mute </span>

<span class='lp'>jan li toki e ni la mi pilin-ike: toki-pona li ken ala pana e sona ale. mi pilin-ike tan ni: toki ni li utala e supa noka pi+toki-pona </span>

<span class='lp'>taso jan mute li toki e ni: jan li ken ala pana e sona-suli kepeken toki-pona. ni li lon la mi pilin e ni: toki-pona li pona ala tawa supa noka ona. taso mi toki e ni: jan li ken pana e sona-suli ale kepeken toki-pona </span>

[<span class='lp'>lawa pi+lipu ni </span>](#lawalipu)

<a name="ijo3"></a>
## <span class='lp'>toki ni li lon anu seme </span>
<span class='lp'>jan li ken ala ken toki e sona-lili kepeken toki-pona. ona li ken. ona li ken ala ken pana e linja tan sona-lili tawa sona-lili ante. ona li ken. ona li ken ala ken kulupu e sona mute kepeken nasin ni. ona li ken </span>

<span class='lp'>ni li lon la jan li ken pana e sona-suli kepeken toki-pona. taso jan mute li toki e ni: jan li ken ala. ona mute li toki e ni tan seme </span>

<span class='lp'>ken la ona mute li toki e ni tan ni: </span>

<span class='lp'>jan li wile toki kepeken toki-pona la ona li toki lon insa pi+lawa ona kepeken toki-mama. ken la ona li alasa e nimi anu kulupu nimi wan pi+toki-pona tawa nimi wan pi+toki-mama. kulupu jan mute pi+toki-pona la mi lukin e ni: jan li toki sama ni tawa jan-sona pi+toki-pona: "mi toki e ni kepeken toki-pona la mi wile kepeken nimi seme" jan-sona li pana e nimi-pona tawa ona </span>

<span class='lp'>taso tenpo mute la ni li lon: jan li kepeken nimi-pona lon toki-pona la jan ante li sona ala e toki ona. ni li tan ni: toki-pona la nimi wan li nimi-pona tawa ijo ante mute. tenpo mute la ni li lon: jan nanpa wan li kepeken nimi-pona. taso jan nanpa tu li sona ala e ni: jan nanpa wan li kepeken nimi ni tawa ijo seme. kon toki pi+jan nanpa wan li seme </span>

<span class='lp'>pini la jan mute li toki e ni: jan li ken ala pana e sona-suli kepeken toki-pona. taso mi la toki ni li lon ala </span>

<span class='lp'>mi jan pi+ante toki. ni li pali mi tawa mani. mi pali e ante toki la mi pali e ni: mi lukin e lipu. mi kama jo e sona pi+lipu ni. mi sitelen e sona sama lon toki-ante. mi ken pali e ijo-sama lon nasin toki-uta. mi pali e pali ni lon tenpo mute </span>

<span class='lp'>jan pi+ante toki li lukin e nimi la ona li wile pana e kon sama lon nasin toki ante. ona li toki e ni: nimi ni li pana e sona seme. taso jan pi+ante toki li ken ala pali e ni taso. ante la ona li wile toki e ni: nimi ni li pana e sona seme lon poka pi+toki-ante ale lon lipu ni </span>

<span class='lp'>nimi li sama poki pi+ijo-sona mute. jan li toki la ona li kepeken nimi. jan li kepeken nimi wan la ona li wile pana e ijo-sona wan. taso ona li wile pana e ijo-sona wan taso tan insa poki. tenpo wan la ona li pana e ijo-sona wan tan insa poki. tenpo ante la ona li pana e ijo-sona ante tan insa poki </span>

<span class='lp'>jan tu li toki la jan nanpa wan li kepeken nimi. jan nanpa tu li wile sona e ni: jan nanpa wan li wile pana e ijo-sona seme tan insa poki pi+nimi ni. jan nanpa tu li ken sona e ni kepeken nasin seme. jan nanpa tu li lukin e toki ale pi+jan nanpa wan. jan nanpa wan li toki ala kepeken nimi wan. ona li kepeken nimi mute lon toki ona. jan nanpa tu li lukin e toki ale pi+jan nanpa wan la ona li ken sona e ni: jan nanpa wan li pana e ijo-sona seme tan insa poki nimi </span>

<span class='lp'>toki-pona la ni li sona-suli. jan li sona ala e sona-suli ni la ona li ken pakala. ni li sona-suli tan seme. nimi wan pi+toki-mama li sama poki-lili pi+ijo-sona. mute pi+ijo-sona ni li lili. taso toki-pona la nimi wan li sama poki-suli pi+ijo-sona. mute pi+ijo-sona ni li mute </span>

<span class='lp'>toki-mama la jan nanpa wan li ken toki-lili. jan nanpa tu li ken sona e kon pi+toki ona. taso toki-pona la jan nanpa wan li wile toki-mute. jan nanpa wan li toki-lili la jan nanpa tu li ken ala sona e kon pi+toki ona </span>

[<span class='lp'>lawa pi+lipu ni </span>](#lawalipu)

<a name="ijo4"></a>
## <span class='lp'>nasin pana pi+sona-suli kepeken toki-pona </span>
<span class='lp'>sona-suli li sama poki-suli pi+ijo-lili mute. jan li luka e poki ni la ona li toki e ni: "poki ni li suli a, mi ken ala tawa e ona" taso ona li open e poki la ona li lukin e ni: ijo-lili mute li lon insa poki. jan li ken weka e ijo-lili ni tan poki. tenpo-kama la ona li sona e ni: poki-suli ni li suli-lukintaso. lon la ona li suli ala </span>

<span class='lp'>jan li ken tawa e poki-suli kepeken nasin ni: ona li open e poki li tawa e ijo-lili. tenpo-kama la ona li tawa e poki. tenpo-kama la ona li ken pana-sin e ijo-lili tawa insa ona </span>

<span class='lp'>mi toki e ni: jan li ken pana e sona ale kepeken toki-pona. taso jan li wile kepeken nasin pona tawa ni </span>

### <span class='lp'>o pana e lawa sina tawa ni taso: jan-lukin li kama sona e seme </span>

<span class='lp'>pali pi+ante toki li nasin seme. jan mute li sona-pona ala e pali pi+ante toki. jan mute li toki e ni: mi pali pona e ante toki la mi wile kepeken nimi pi+mute sama lon toki nanpa tu. mi wile kepeken linja-toki pi+mute sama lon toki nanpa tu. lipu lon toki nanpa wan li kepeken toki-lili la lipu lon toki nanpa tu li wile kepeken toki-lili sama. lipu lon toki nanpa tu li wile kepeken nimi pi+mute sama tawa pana pi+sona sama. taso ni li lon ala </span>

<span class='lp'>ijo-suli li ni taso: jan li lukin e lipu pi+toki nanpa wan la ona li sona anu pilin e ijo wan. jan li lukin e lipu lon toki nanpa tu la ona li sona anu pilin e ijo-sama anu seme. pali pi+ante toki la ni taso li suli. ijo ante li suli ala. mute toki anu mute nimi anu mute pi+linja-toki li suli ala </span>

<span class='lp'>sina pali e pali pi+ante toki lon toki-pona la o weka ala e sona ni tan lawa sina </span>

### <span class='lp'>o alasa ala e kulupu nimi wan lon toki-pona tawa nimi wan pi+toki-mama sina </span>

<span class='lp'>o alasa ala e nimi anu kulupu nimi wan tawa nimi pi+toki-mama sina. o alasa e nasin pona pi+pana-sona </span>

<span class='lp'>nimi pi+toki-mama sina li sama poki-suli. o open e poki-suli ni. o lukin e ijo-sona mute lon insa ona. o weka e ijo wan. o pana e sona pi+ijo wan ni lon toki-pona </span>

<span class='lp'>o lukin-sin e insa pi+poki-suli. o weka e ijo wan sin. o pana e sona pi+ijo ni lon toki-pona. o pali e ni tawa ijo-lili ale lon insa pi+poki-suli </span>

<span class='lp'>pini la o kulupu e sona pi+ijo-lili ale ni lon toki-pona </span>

### <span class='lp'>o toki ala e ni: mi kepeken nimi mute la ni li ike </span>

<span class='lp'>toki-mama la ijo ale li jo e nimi. mi toki e ijo kepeken toki-mama la mi ken kepeken nimi ona. taso toki-pona la mi wile pana e kulupu nimi sin tawa ona </span>

<span class='lp'>ken la jan-lukin li sona e lipu-pu taso. mi wile e ni: jan sama ni li ken sona e kon pi+toki mi kepeken wawa lawa lili. ni la mi wile pana e sona pi+kulupu nimi sin ale </span>

<span class='lp'>tawa ni la mi wile sitelen e nimi mute. mi kepeken toki-mama la mi ken kepeken nimi pi+mute lili. taso toki-pona la mi wile sitelen e nimi pi+mute suli. ni li nasa lukin ala tan ni: ni li nasin pi+toki-pona </span>

<span class='lp'>insa pi+toki-mama la nimi pi+mute seme li lon. toki-mama ale li ante. toki [_ilo_nasin_li_ilo] la jan mute li toki e ni: toki [_ilo_nasin_li_ilo] li jo e nimi pi+mute ni: tenpo ale ale la ale. ni la nimi wan pi+toki-mama li ken pana e sona mute. ni la sina ken pana e sona kepeken nimi pi+mute lili </span>

<span class='lp'>taso toki-pona la nimi pi+mute seme li lon. mute nimi pi+toki-pona li sama ni: ale mute luka. ni la nimi wan pi+toki-pona li ken pana e sona-lili taso. ni la mi wile kepeken nimi mute tawa pana-sona </span>

<span class='lp'>jan li kepeken nimi mute lon toki-pona la ni li nasa ala. mi la toki sama ni li nasa: "mi ken kepeken nimi wan lon toki-pona tawa nimi wan pi+toki-mama. jan-lukin li ken sona e kon pi+toki mi" </span>

<span class='lp'>o toki ala e ni: mi kepeken nimi mute lon toki-pona la ni li ike. sina wile pana e sona kepeken toki-pona la nasin ante li lon ala </span>

[<span class='lp'>lawa pi+lipu ni </span>](#lawalipu)

<a name="ijo5"></a>
## <span class='lp'>toki-pini </span>

<span class='lp'>mi toki e ni: jan li ken pana e sona ale kepeken toki-pona. taso tawa ni la ona li wile kepeken nasin pona </span>

<span class='lp'>mi toki e ni: sina sitelen e lipu lon toki-pona la ijo-suli li ni: jan li sona e lipu-pu taso la ona li ken ala ken sona e kon pi+toki sina </span>

<span class='lp'>tawa ni la o toki ala e ni: "mi kepeken nimi wan tawa nimi wan pi+toki-mama mi la ni li pona" toki-pona li jo e nimi pi+mute lili. nimi wan li ken ala pana e sona mute </span>

<span class='lp'>o toki ala e ni: "mi kepeken nimi mute la ni li ike" nasin pona pi+toki-pona li wile e ni </span>

<span class='lp'>sona-suli li lon ala. sona pi+suli-lukin li ni taso: poki-suli pi+sona-lili mute. toki wan la o pana e ijo-sona lili. sina pana e ijo-sona lili ale la o pana e linja lon insa pi+ona ale. kepeken nasin ni la sina ken pana e sona ale kepeken toki-pona! </span>

[<span class='lp'>lawa pi+lipu ni </span>](#lawalipu)

[<span class='lp'>tomo </span>](https://joelthomastr.github.io/tokipona/READMEsi)

{% include ante-pini_lp.md date="2020-11-30" %}
