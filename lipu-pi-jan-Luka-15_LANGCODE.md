{% include header.md pagename="lipu-pi-jan-Luka-15" %}

<span class="lp">

[tomo](https://joelthomastr.github.io/tokipona/README_LANGCODE)&nbsp;&nbsp;>&nbsp;&nbsp;lipu ni

# toki+suli nanpa luka luka luka pi+lipu+sewi pi+jan LUKA

<sup>_1_</sup>tenpo ni la jan mute pi++kulupu mani en jan mute pi+pali+ike li kama tawa poka pi+jan JESU tan ni: ona li wile kute e ona.[^1] <sup>_2_</sup>jan pi kulupu PELISE[^2] en jan+sitelen pi+lipu+sewi li lukin e ni. jan ni li lukin e jan+kama la ona li toki e ni kepeken kalama lili ike: "jan pi+pali+ike li kama la jan ni li lon e jan+ike ni lon poka ona. jan ni en jan+ike ni li moku lon poka." <sup>_3_</sup>ni la jan JESU li lukin pana e sona tawa ona kepeken toki ni pi+ijo+ante: <sup>_4_</sup>"jan li ken jo e kulupu suli pi soweli walo. soweli pi++mute ale li ken lon kulupu ni. sina jo e soweli pi++mute ni la soweli wan li kama weka la sina pana e kulupu soweli tawa ma wan, sina weka tan kulupu, sina alasa e soweli weka wan. sina lukin ala e soweli ni la sina pini ala e alasa. jan wan pi++sina ale li toki ala toki e ni: 'mi pali ala e ni'? <sup>_5_</sup>sina kama lukin e soweli weka la sina pana e ona tawa sewi pi++sijelo sina, tawa monsi pi++lawa sina. ni la sina pilin+pona. <sup>_6_</sup>sina kama lon tomo la sina toki tawa+jan pona sina, tawa jan pi+tomo+poka. sina kama e ona ale tawa poka sina. sina toki e ni: 'o pilin+pona sama mi, tan ni: soweli mi li weka, taso mi alasa, mi jo sin e ona!' <sup>_7_</sup>mi toki e ni tawa sina: sama ni la jan pi+pali+ike li ante pilin la pilin+pona a li lon ma+sewi. ken la kulupu suli la jan ale pi kulupu ni li pali+pona li wile ala e ante pilin. ken la mute pi++jan ni li ni: jan wan li kama la mute li kama ale. ma+sewi la pilin pona tan kulupu ni li lili lon poka pi+pilin+pona ni: jan wan pi+pali+ike li ante pilin."

<sup>_8_</sup>"anu ni la sina toki e seme?: meli wan li jo e mani sike luka luka. mani wan la meli li weka e sona ni: mani ni li lon seme? ni la meli li seli e ilo+suno li weka e ijo+lili ale tan supa+noka tomo kepeken ilo li alasa e mani ni. ona li lukin ala e mani la ona li pini ala e alasa. meli seme li pali ala e ni? <sup>_9_</sup>meli ni li lukin e mani la ona li toki tawa jan+pona ale, tawa jan pi+tomo+poka. meli li kama e ona ale li toki e ni: "o pilin+pona sama mi tan ni: mani mi li lon ala la mi alasa e ona, mi lukin sin e ona!" <sup>_10_</sup>mi toki e ni tawa sina: sama ni la jan+kon wawa ale pi++jan+lawa sewi li pilin+pona tan ni: jan wan pi+pali+ike li ante pilin."

<sup>_11_</sup>ni la jan JESU li toki e ni: "tenpo wan la mije wan li lon. mije ni li mama e jan tu. <sup>_12_</sup>jan+sin nanpa tu li toki e ni tawa mama ona: 'mama o. ijo mute pi+++ijo ale sina li wile kama tawa mi lon tenpo kama. o pana e ijo ni tawa mi lon tenpo ni.' ni la mama li kulupu e ijo ale ona lon kulupu tu li awen e kulupu nanpa wan tawa jan+sin nanpa wan li pana e kulupu nanpa tu tawa jan+sin nanpa tu. <sup>_13_</sup>tenpo+suno pi++mute lili li kama, li tawa. ni la jan+sin nanpa tu li kama jo e ijo ale ona li tawa ma+weka. ma ni la jan+sin li weka e ijo ale ona tan ni: ona li kepeken mani mute lon tenpo ale. <sup>_14_</sup>jan+sin li pini e mani ale ona la tenpo+ike a li kama lon ma ni. moku li lon ala. jan+sin li jo ala e wile pi++sijelo ona. <sup>_15_</sup>ona li tawa poka pi++jan wan pi++ma ni li awen lon poka ona. jan ni li tawa e jan+sin tawa ma+moku ona tawa ni: ona li lawa e soweli jaki.[^3] <sup>_16_</sup>soweli jaki li moku e kili+linja pimeja. jan+sin li wile moku e kili ni. jan ala li pana tawa ona."

<sup>_17_</sup>"ni la jan+sin li kama sin e sona li toki e ni: 'mama mi li jo e jan+pali mute. ona ale li jo e pan mute a. taso mi moli lon ni tan ni: mi jo ala e moku! <sup>_18_</sup>mi o kama lon sewi ma kepeken noka, o tawa mama mi, o toki e ni: "mama o, sewi en sina la mi pali e ike. <sup>_19_</sup>jan ante o toki ala e ni: mi jan sina, sina mama mi. mi ken ala ni tan ni: mi ike. o toki e ni: mi o sama jan+pali sina."'

<sup>_20_</sup>ni la jan+sin li kama lon sewi ma kepeken noka li tawa mama ona. pini nasin la ona li awen tawa, taso tenpo ni la ona li kama ala tawa poka tomo, ona li lon weka. mama li lukin e jan+sin lon weka la ona li pilin+ike suli tan pakala sijelo pi+jan+sin. mama li tawa poka pi jan+sin kepeken wawa mute, kepeken tenpo+lili. mama li selo e sijelo pi+jan+sin kepeken luka ale ona, kepeken sijelo ona. mama li uta e jan+sin kepeken olin suli. <sup>_21_</sup>ni la jan+sin li toki e ni: "mama o, sewi en sina la mi pali e ike. jan ante o toki ala e ni: mi jan sina, sina mama mi. mi ken ala ni tan ni: mi ike." <sup>_22_</sup>taso mama li toki e ni tawa jan pi++tomo ona: "o pali e ni lon tenpo+lili a: o kama e len+sijelo pi+++pona nanpa wan, o len e sijelo pi+++jan mi ni kepeken len ni! o pana e sike pi++mani mute tawa palisa luka ona! o pana e poki+noka tawa noka ona! <sup>_23_</sup>o kama e soweli mani pi+sijelo+pona, o moli e ona tawa moku! mi ale o moku, o musi <sup>_24_</sup>tan ni: tenpo+pini la jan mi ni li moli, taso tenpo ni la ona li kama lon. tenpo+pini la ona li weka li pakala, taso tenpo+ni la mi lukin e ona." ni la jan ale ni li open e musi.

<sup>_25_</sup>taso tenpo ni la jan+sin nanpa wan li lon ma+pan. jan ni li kama la ona li kama lon weka lili tawa tomo la ona li kute e kalama musi e tawa+sijelo musi. <sup>_26_</sup>ni la jan+sin nanpa wan li kama e jan+pali wan tan tomo tawa poka ona li toki e ni: "ni ale li seme?" <sup>_27_</sup>jan pali li toki e ni: "jan sina pi+mama+sama li kama. mama sina li moli e mani pi+sijelo+pona tan ni: jan+sin ona li kama sin tawa ona la sijelo pi+jan+sin li pakala ala." <sup>_28_</sup>taso jan+sin nanpa wan li pilin+ike wawa li wile ala tawa insa tomo. ni la mama ona li kama tan tomo tawa poka ona li open e toki+pona tawa ni: jan+sin li kama tawa insa tomo. <sup>_29_</sup>ni la jan+sin li toki e ni tawa mama: 'o lukin! tenpo+sike suno mute a la mi pali e pali sina. sina toki e pali tawa mi la mi pali e ni. tenpo ala la mi pali ala e pali pi++toki sina. taso tenpo ala la sina pana e soweli lili pi++telo moku tawa mi tawa ni: mi en jan+pona ale mi li musi. <sup>_30_</sup>taso jan sina ni li moku e ijo ale sina kepeken meli+unpa esun. ona li kama la sina pali e ni tawa ona: sina moli e soweli mani pi+sijelo+pona!' <sup>_31_</sup>ni la mama li toki e ni tawa ona: 'jan mi o, tenpo ale la sina lon poka mi, ijo ale mi li ijo sina. <sup>_32_</sup>taso ni li wile: mi ale li musi li pilin+pona. ni li tan ni: jan sina pi+mama+sama li moli, taso tenpo ni la ona li lon sin. ona li weka tan lukin, tan sona. taso tenpo ni la mi lukin e ona.'"

#### toki+lili pi++pana sona tan jan pi++ante toki

[^1]: jan pi kulupu mani li kulupu e mani wile tan jan+ma li pana e mani ni tawa kulupu lawa.
[^2]: kulupu PELISE la pali wile mute li lon tawa nasin pi+lipu+sewi. kulupu ni li pilin e ni: "jan ante li ike, mi pona a lon nasin sewi."
[^3]: soweli ni li soweli moku li jo e nena+sike pi++loje walo lon sinpin ona li pana ala e telo+walo moku tawa jan li moku e jaki. kulupu mama pi+jan JESU la lipu+sewi li toki e ni: soweli ni li jaki, o moku anu luka ala e soweli ni.

{% include ante-pini_lp.md date="2023-10-10" %}

{% include likebtn.md pagename_lang="lipu-pi-jan-Luka-15_LANGCODE" %}
