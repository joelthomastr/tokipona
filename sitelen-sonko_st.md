{% include header.md pagename="sitelen-sonko" %}



<span class="st">[tomo](https://joelthomastr.github.io/tokipona/README_st)&nbsp;&nbsp;>&nbsp;&nbsp;lipu ni</span>

# <span class="st">tokipona li sama ala sitelen SONKO</span>

> <span class="st">mi pana e lipu ni lon [lipu tenpo nanpa mun](https://liputenpo.org/2021/03/01/lipu-tenpo-nanpa-mun/)</span>

<span class="st">tokipona li nasin toki suwi. taso mi la tokipona li ni taso ala. tokipona li nasin sin pi toki insa. kepeken ona la jan li ken pona e sona ale.</span>

<span class="st">mi ken toki eni : "tokipona li seme? tokipona li ni." taso nasin ni li musi ala li pona ala. mi wile kepeken nasin ni: "tokipona li sama seme? tokipona li sama ni." nasin ni pi pana sona li musi li pana pona e sona.</span>

<span class="st">open la mi wile toki eni : nasin toki li sama seme? nasin toki li sama nasin sitelen. ni li tan seme? nasin sitelen la jan li kepeken sitelen tawa nimi. nasin toki la jan li kepeken nimi tawa ijo pi lawa jan. ijo pi lawa jan li sona anu pilin anu wile.</span>

<span class="st">ni la, tokipona en nasin toki ante li sama nasin sitelen seme? toki ante li sama sitelen SONKO. sitelen SONKO la sitelen ante li lon tawa nimi ale. toki ante pi tokipona li sama ni. toki ante li jo e nimi ante tawa ijo ale pi lawa jan.</span>

<span class="st">ni la toki ale li sama sitelen SONKO, taso tokipona li sama sitelen LASINA. sitelen LASINA li jo e sitelen wan tawa kalama ale. jan li wile sitelen e nimi la ona li wile kepeken kulupu pi sitelen kalama. ni li sama tokipona. tokipona li jo ala e nimi ante tawa ijo ale pi lawa jan. tokipona la jan li wile kepeken nimi mute tawa pana pi ijo lawa.</span>

<span class="st">sitelen SONKO li ike ala li nasin pona tan ijo mute. taso sitelen kalama sama sitelen LASINA li jo e wawa ante. tokipona li jo e wawa ante sama ni. tenpo ante la mi wile toki eni.</span>

{% include ante-pini_st.md date="2021-03-07" %}

{% include likebtn.md pagename_lang="sitelen-sonko_st" %}
