[sitelen Inli](https://joelthomastr.github.io/tokipona/pana-sona-ale_si) | <span class="spp"><a href="https://joelthomastr.github.io/tokipona/pana-sona-ale_spp">sitelen pona pona</a></span> | [English](https://joelthomastr.github.io/tokipona/pana-sona-ale_en)

[tomo](https://joelthomastr.github.io/tokipona) > lipu ni

# mi mute li ken pana sona e ale kepeken toki pona!
2020-05-31 mi ante e lipu ni. tenpo kama ona la mi ante ala.

## lipu ni la mi wile toki e ni:
- sina ken pana sona kepeken toki pona la ni li pona tawa sina tan seme?
- jan seme li toki e ni: mi mute ken ala pana sona e ale kepeken toki pona?
- mi mute ken pana sona tan ijo suli kepeken nasin seme?

## kepeken toki pona li pona tan seme?
jan sonja li sitelen e ni: tenpo pini la ona li pali e toki pona tan ni: toki tan mama pi mi mute li ike tawa ona tan ni: mi mute kepeken e toki tan mama la ken la mi mute sona ala e sona pi insa ijo toki mi mute. mi mute li sona e ijo lon insa toki mi mute la ni li pona tawa mi mute tan ni: mi mute sona pona mute e ijo lon e ijo pi kama lukin. mi mute ken pali e ijo mute tawa ale. tan ni  mi mute li pilin pona.

ni li sama lili tawa toki pi jan Peman (Feynman). jan Peman li jan pi alasa sona. lawa ona li wawa. ona li sona e sona suli mute. taso ona ken pana sona e sona suli tawa jan pi sona lili. jan ona li sona ala e ni: sona ni li sona suli.

jan mute pi tomo pi kama sona li kepeken e nasin pi jan Peman. nasin pi jan Peman e ni: sina alasa e sona sin . sina alasa e nasin tawa ni: sina linja e sona sin ale. sina awen pali ni tawa ni: sina toki e ni: sina sona pona e sona sin ni. taso sina wile sitelen e lipu tan sona sin ni. lipu ni li wile e ni: jan pi pona lili li lukin e lipu ni la ona ken sona e sona pi lipu ni. ona ken pali e ni la lipu sina pona. lipu sina pona la sina sona ala e sona sin ni.

jan mute li kepeken e nasin pi jan Peman kepeken toki inli anu toki ante tan mama.   ni li pona.  taso jan li kepeken nasin ni kepeken toki pona la ni li pona mute! tan seme? tan ni: sina kepeken toki pona la sina wile toki insa mute e ni: sona seme li lon insa toki mi?   sina kepeken toki tan mama la ken la sina sona ala e ni. taso sina kepeken toki pona la sina wile sona e ni. tan ni nasin jan Peman kepeken toki pona la ni li pona mute lon poka nasin jan Peman kepeken toki tan mama.

## taso tan seme jan mute li toki e ni: sina ken ala toki e ale kepeken toki pona? 
nasin pi pana sona ale kepeken toki pona
