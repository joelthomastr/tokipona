{% include header.md pagename="ma-pi-nimi-pona-1" %}



<span class="lp">[tomo](https://joelthomastr.github.io/tokipona/README_lp)&nbsp;&nbsp;>&nbsp;&nbsp;lipu ni</span>

# <span class="lp">ma pi+nimi+pona</span>

> <span class="lp">mi pana e lipu ni lon [lipu+tenpo nanpa mun](https://liputenpo.org/2021/03/01/lipu-tenpo-nanpa-mun/)</span>

<span class="lp">jan lukin o, kama pona lon ma sin. ni li ma pi+nimi+pona. mi tawa, mi alasa e nimi. o kama lon poka mi, sina ken</span>
<span class="lp">lukin e nimi+pona sama mi!</span>

<span class="lp">o lukin! ni li nimi [_kasi]. ona li ken ala toki, taso ona li pilin+pona.</span>

<span class="lp">ona la tenpo li ijo+lili. mi en sina la tenpo li ijo+suli. tenpo+suno wan li tenpo+suli. taso nimi [_kasi] la tenpo+suno li sama seme. sijelo sina la pilin li lon. pilin sina li kalama lon tenpo ale tawa ni: ona li pana e telo loje tawa sijelo sina. kalama pilin wan li tenpo+lili tawa sina. taso nimi [_kasi] la tenpo+suno li tenpo+lili sama kalama pilin!</span>

<span class="lp">nimi [_kasi] li pali ala. ona li awen lon ma ona li lukin e suno li moku e wawa suno e telo tan ma. ona li toki+insa ala e tenpo+kama.</span>

<span class="lp">o lukin! ni li nimi [_kili]. nimi [_kili] li kama tan nimi [_kasi]. ona li suwi lukin li jo e kule mute. taso ona la tenpo li ijo+suli. ona li kama lon ma la ona li jo e tenpo+suno pi++nanpa lili. ona li ken ala awen lon tenpo+suli. ona li wile ante.</span>

<span class="lp">taso tenpo+kama la ona li seme. ona li ken pana e moku tawa ijo ante. ken la soweli li lukin e ona li moku e ona. soweli li lukin+ala la ona li ken kama nimi [_kasi] sin. tawa ni la ona li wile kama lon ma+pona. ona li lon ala ma+pona la pipi anu jaki lili li moku e ona. sijelo ona li pona e ko+ma.</span>

<span class="lp">nimi [_kili] li sona ala e ale ni. ona li sama nimi [_kasi] li toki+insa ala e ni. ona la ale li pona.</span>

<span class="lp">o lukin! noka pi+nimi [_kasi] pi+nimi [_kili] la nimi [_ko] li lon. nimi [_ko] li lon ma mute li jo ala e sijelo. ona li awen lon tenpo ale. nimi [_ko] li jaki lukin. taso ona li jaki ala. ona li pana e ijo wile mute tawa nimi [_kasi]. nimi [_kasi] li moku e wawa suno, taso ona li pali e sijelo ona la ona li kepeken ijo pi nasin mute tan nimi [_ko]. nimi [_kasi] li pana e moku tawa ijo ante ale. </span>

<span class="lp">ante la nimi [_ko] li pana e ko pi++nasin mute. nasin tu pi+++nasin mute ni li ni: ko+kiwen en ko+pimeja. jan li kepeken ko tawa ijo mute. ilo mute li tan ko+kiwen li tawa kepeken ko+pimeja.</span>

<span class="lp">jan mute li sona+ala e suli pi+nimi [_ko]. taso ona li sama nimi [_kasi] anu nimi [_kili]. ona li sona+ala li toki+insa ala e tenpo+kama. ona la ale li pona.</span>

<span class="lp">mi en sina o tawa tomo. mi wile moku, mi wile lape. tenpo+suno ante la mi en sina o alasa e nimi ante lon ma pi+nimi+pona.</span>

{% include ante-pini_lp.md date="2021-03-10" %}

{% include likebtn.md pagename_lang="ma-pi-nimi-pona-1_lp" %}
