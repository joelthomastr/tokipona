[sitelen Inli](https://joelthomastr.github.io/tokipona/sitelen-pona-pona-luka_si) | [<span class="lp">linja-pona </span>](https://joelthomastr.github.io/tokipona/sitelen-pona-pona-luka_lp) | [<span class="spp">sitelen pona pona</span>](https://joelthomastr.github.io/tokipona/sitelen-pona-pona-luka_spp) | [<i class="twa twa-framed-picture"></i><i class="twa twa-red-heart"></i>](https://joelthomastr.github.io/tokipona/sitelen-pona-pona-luka_se) | [English](https://joelthomastr.github.io/tokipona/sitelen-pona-pona-luka_en)

[tomo](https://joelthomastr.github.io/tokipona/READMEsi) > lipu ni

# sitelen pona pona luka

> 2020-06-02 la mi ante e lipu ni. tenpo kama ona la mi ante ala.

[sitelen pona pona](https://jackhumbert.github.io/sitelen-pona-pona/) li sitelen ante lili tan [sitelen pona](http://tokipona.net/tp/janpije/hieroglyphs.php). taso ona li pona mute tawa mi.

taso mi wile sitelen kepeken wawa lili kepeken tenpo lili tan ni: mi wile sitelen ale tan lawa mi kepeken toki pona. mi wile kepeken e toki pona lon tenpo suno ale.

## sitelen pona pona luka nanpa wan

mi pali e ni kepeken nasin ni: mi lukin e ijo suli lon insa ijo sitelen ale. mi pali e kulupu mute tan sitelen ale. tenpo kama la mi ante e sitelen ale tawa ni:
- mi kepeken linja wan tawa sitelen wan
- mi sitelen kepeken tenpo lili la luka mi li pilin ike ala
- mi sitelen kepeken tenpo lili la mi toki ala e ni: "sitelen ni li seme? mi sona ala."

![sitelen pona pona luka nanpa tu](https://joelthomastr.github.io/tokipona/sppl-v1.png)

## sitelen pona pona luka nanpa tu

tenpo kama ona la mi toki insa e ni: sitelen nanpa lili la li ike lili.

tan ni mi ante e sitelen nanpa lili:

![ijo ante pi sitelen pona pona luka nanpa tu](https://joelthomastr.github.io/tokipona/sppl-v2-differences.png)

lon poka sitelen ale la mi sitelen e tan tawa ante:
- Clearer: sina ken sona e ni: sitelen ni sitelen seme? sina toki ala e ni: sitelen ni li sama sitelen ante
- Easier: mi sitelen e ona la luka mi li pilin pona
- Aesthetics: lukin ona li pona tawa mi

mi wile e ni: lon poka sitelen mi nanpa wan la ni li pona tawa sina.

lon anpa ni la mi pana e sitelen lukin. sina ken lukin e sitelen ale pi sitelen pona pona e sitelen ale pi sitelen pona pona luka lon tenpo sama:

![sitelen pona pona luka nanpa tu](https://joelthomastr.github.io/tokipona/sppl-v2-basic.jpg)

ken la mi ante e sitelen mi lon tenpo ante. taso ijo suli li lon la mi wile pali e ni. ken la sina kepeken e sitelen mi la sina lukin e ijo ike. ni la o toki tawa mi. [lipu tomo](https://joelthomastr.github.io/tokipona) la mi pana e nasin toki tawa sina.

o pona!

<!-- LikeBtn.com BEGIN -->
<span class="likebtn-wrapper" data-theme="gray" data-i18n_like="pona" data-identifier="sitelen-pona-pona-luka_si" data-share_size="large" data-i18n_dislike="ni li ike tawa mi" data-i18n_like_tooltip="lipu ni li pona tawa mi" data-i18n_dislike_tooltip="lipu ni li ike tawa mi" data-i18n_unlike_tooltip="lipu ni li pona ala tawa mi" data-i18n_undislike_tooltip="lipu ni li ike ala tawa mi" data-i18n_share_text="o pana e lipu ni tawa jan ante!" data-i18n_popup_close="o weka" data-i18n_popup_text="o pona!"></span>
<script>(function(d,e,s){if(d.getElementById("likebtn_wjs"))return;a=d.createElement(e);m=d.getElementsByTagName(e)[0];a.async=1;a.id="likebtn_wjs";a.src=s;m.parentNode.insertBefore(a, m)})(document,"script","//w.likebtn.com/js/w/widget.js");</script>
<!-- LikeBtn.com END -->
