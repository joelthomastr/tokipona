{% include header.md pagename="suno-pi-toki-pona" %}



<span class="st">[tomo](https://joelthomastr.github.io/tokipona/README_st)&nbsp;&nbsp;>&nbsp;&nbsp;lipu ni</span>

# <span class="st">toki mi lon suno pi tokipona</span>

<span class="st">tenpo mun nanpa luka tuwan pi sike suno ni la kulupu pi tokipona li pali eni : suno pi tokipona.  tenpo suno ni li suli tan ni: tenpo suno sama lon sike suno pini luka luka luka luka la jan SONJA li pana e lipu nanpa wan pi tokipona tawa ma ale. ni la kulupu pi tokipona li toki eni : tenpo suno sama lon sike suno ni la mi ale o pali e tenpo musi. sina ken lukin e [sitelen tawa ale lon ma JUTU](https://youtube.com/playlist?list=PLjOmpMyMxd8Ru7RzbKS0ZZ1E_S2J_pA2X).</span>

<span class="st">jan mute li pali e ijo mute lon suno pi tokipona. ona li pali e utala musi e kalama musi e toki musi. mi la suno pi tokipona li tenpo pona tawa ni: mi pana e sona mi pi tokipona tawa jan ale. ni li tan ni: nasin mi pi tokipona li nasin sona. mi musi kepeken sona.</span>

<span class="st">suno pi tokipona la mi pali e toki suli tu. sina ken kute e toki tu mi lon sitelen tawa lon ma JUTU. taso mi pilin ike lili tan ni: toki ale mi li lon toki INLI. tenpo kama la mi wile eni : mi pana e sona ale ni lon tokipona. mi jo e tenpo tawa ni la mi pali eni.</span>

## <span class="st">toki nanpa wan: tokipona li nasin lukin pi sona toki</span>

{% include Jutu-suno-pi-toki-pona-1.md %}

<span class="st">toki ni la mi toki eni : tokipona li musi mute, taso tokipona li musi taso ala. tokipona li sama ilo pi wawa mute tawa ni: kepeken tokipona la jan li ken lukin e sona lili ale pi insa pi toki jan.</span>

<span class="st">jan sona mute li lukin eni : nasin toki li mute lon ma ale. nasin toki ale li ante li ken nasa e lawa jan. ni la kulupu lili pi jan sona li pali e nasin lukin. nasin lukin ni la jan li lukin e sona lili ale pi insa pi toki jan.  taso nasin lukin ni li ken ike tan ni: jan li wile sitelen e toki mute. nasin lukin ni li nasin toki ala. jan li ken ala toki kepeken nasin lukin ni.</span>

<span class="st">mi toki eni : tokipona li pona mute tan ni: tokipona li sama nasin lukin pi kulupu lili pi jan sona. kepeken tokipona la jan li ken lukin e sona lili ale pi insa pi toki jan. taso tenpo sama la jan li ken toki kepeken tokipona! nasin toki li kepeken ma ale lon insa pi lawa jan. ni la tokipona li ilo pi wawa mute.</span>

## <span class="st">toki nanpa tu: nasin pona pi ante toki</span>

<span class="st"> {% include Jutu-suno-pi-toki-pona-2.md %}</span>

<span class="st">toki ni la mi pana e sona pi ante toki. sona ni li lon ijo toki ni lon lipu mi pi tenpo pini: [nasin pana pi sona suli kepeken tokipona](https://joelthomastr.github.io/tokipona/pana-sona-ale_st#ijo4).</span>

<span class="st">taso toki ni la mi pana ala e sona taso. tenpo sama la mi pana e lukin. sina kute e toki mi la sina kama sona eni : jan li kepeken nasin ni la ni li lukin sama seme? sina ken kepeken nasin sama kepeken nasin seme?</span>

<span class="st">mi wile eni : sina lukin e sitelen tawa ni sina kama sona e sona pona anu sina musi.</span>

{% include ante-pini_st.md date="2021-10-10" %}

{% include likebtn.md pagename_lang="suno-pi-toki-pona_st" %}
